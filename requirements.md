به نام خدا

# ویژگی‌های سیستم

## ثبت‌نام در، ورود به و خروج از سامانه
همه‌ی کاربران باید بتوانند در سامانه ثبت‌نام کنند و وارد آن شوند و از آن خارج شوند.

## ادمین کل
سطح دسترسی به نام «ادمین کل» وجود دارد. ادمین کل می‌تواند به پنل جنگوادمین وارد شود.

## وجود دو سطح دسترسی برای کاربران هر کلاس
نسبت به هر کلاس، دو سطح دسترسی وجود دارد:
- مدیر: می‌تواند تنظیمات مربوط به کلاس را تغییر دهد. همه‌ی دسترسی‌های سطح عادی را هم دارد.
- عادی: امکان مشاهده‌ی مسئله‌های صندوقچه‌ها را دارد.

## ایجاد کلاس
هر کاربر باید بتواند برای خودش کلاس ایجاد کند. پس از ایجاد، کاربر سطح دسترسی مدیر نسبت به کلاس دارد.

## عضویت در کلاس
کاربران مختلف می‌توانند با داشتن لینک دعوت در کلاسی عضو شوند. تنها کاربران یک کلاس با سطح دسترسی مدیر می‌توانند لینک دعوت کلاس را ببینند.

کاربران جدید پس از عضویت در کلاس، دارای سطح دسترسی عادی هستند.

## خروج از کلاس
کاربران یک کلاس، فارغ از سطح دسترسیشان، باید بتوانند از کلاس‌هایی که عضو آن‌ها هستند، خارج شوند.

## مدیریت کلاس
مدیران هر کلاس باید بتوانند کلاس تحت مدیریت خود را مدیریت کنند! موارد مدیریت عبارتند از:
- ویرایش مشخصات کلاس
- ایجاد/حذف صندوقچه به/از کلاس
- افزودن/حذف مدیر به/از کلاس
- افزودن/حذف کاربر عادی به/از کلاس
- مدیریت صندوقچه‌های کلاس

هر کلاس شامل تعدادی صندوقچه است.

## مدیریت صندوقچه‌ها
مدیران هر کلاس باید بتوانند صندوقچه‌های آن کلاس را مدیریت کنند. موارد مدیریت یک صندوقچه عبارتند از:
- ویرایش نام صندوقچه
- افزودن مسئله به صندوقچه
- حدف مسئله از صندوقچه
- خروجی گرفتن از مسائل یک صندوقچه در قالب pdf

## تعیین مشخصات مسئله
هر مسئله دارای مشخصات زیر است:
- نام
- نوع
  - بلندپاسخ
  - کوتاه‌پاسخ
- پایه مخاطبین مسئله
  - اول تا سوم ابتدایی
  - چهارم تا ششم ابتدایی
  - متوسطه اول
  - متوسطه دوم
- میزان سختی (۱ آسان - ۵ سخت)
- موضوعات کلی (تا سقف ۵ موضوع برای هر مسئله)
- زیرموضوعات (بدون محدودیت)
- عمومی‌ بودن یا نبودن مسئله
- صورت مسئله
- پاسخ مسئله
  
هنگام اضافه‌کردن یا ویرایش مسئله، کاربران می‌توانند مشخصات آن را تعیین کنند.

## امکان جستجو بین موضوعات و زیرموضوعات در هنگام اضافه‌کردن مسئله
از آنجایی که تعداد موضوعات و زیرموضوعات زیاد است، قابلیت جست‌و‌جوی درلحظه بین آن‌ها را خواهیم داشت.

## امکان افزودن زیرموضوع جدید
از آن جایی که ممکن است همه‌ی زیرموضوعات ممکن در لحظه وجود نداشته باشد، کاربر امکان این را دارد که زیرموضوع جدیدی را به مجموعه‌ی همه‌ی زیرموضوعات اضافه کند.

## رونویسی/ارجاع مسئله بین صندوقچه‌ها
کاربران می‌توانند مسئله‌هایی را که می‌توانند مشاهده کنند، در/به صندوقچه‌های خودشان رونویسی کنند/ارجاع دهند.

منظور از «رونویسی» این است که از مسئله یک object جدید ساخته شود تا کاربر با این object جدید کار کند و آن را به دلخواه خودش تغییر دهد. در این حالت، تمام نظرات (فاز بعد) مسئله از بین می‌روند.

منظور از «ارجاع» این است که کاربر صرفا لینکی به مسئله‌ی اصلی ایجاد می‌کند و نمی‌تواند مسئله را تغییر دهد. در این حالت، تمام نظرات (فاز بعد) مسئله باقی خواهند ماند.

## ویراست اولیه متن مسئله‌ها
پس از اضافه‌شدن مسئله‌ها، ویراست اولیه‌ای توسط کتابخانه‌ی hazm که مخصوص پردازش زبان فارسی است، روی متن مسئله‌ها اعمال می‌شود.

## هشدار پاک‌شدن متن مسئله در هنگام ویرایش
هنگامی که کاربر در حال اضافه‌کردن مسئله‌ای است، اگر خواست تا به هر طریقی از آن صفحه خارج شود، هشداری نمایش داده شود تا به او بگوییم در صورت خارج شدن متنش پاک می‌شود.

## بارگذاری فایل‌ها برای صورت مسئله
کاربران می‌توانند تا سقف ۵ فایل به ازای هر مسئله، در قسمت صورت مسئله بارگذاری کنند. این کار به این خاطر انجام می‌شود چون ممکن است متن یک مسئله در قالب pdf یا عکس باشد و با این کار، کاربر با زحمت کمتری می‌تواند مسئله‌‌اش را در سایت بارگذاری و از آن محافظت کند.

## خروجی‌گرفتن از یک مسئله در قالب pdf
کاربران می‌توانند از هر مسئله‌ای که مجاز به مشاهده‌ی آن هستند، در قالب pdf خروجی بگیرند.

## خروجی‌گرفتن از مسئله‌های یک صندوقچه در قالب pdf
اعضای یک کلاس می‌توانند از مسئله‌های هر صندوقچه‌ی آن کلاس در قالب pdf خروجی بگیرند.

## مشاهده‌ی مسئله‌های عمومی
همه‌ی مسئله‌های عمومی در این قسمت نمایش داده می‌شوند.

## امکان جست‌و‌جو بین مسئله‌های عمومی
با توجه به مشخصات مسئله‌ها، باید امکان جست‌و‌جو بین مسئله‌ها وجود داشته باشد.

# نیازمندی‌های غیروظیفه‌ای

## تعداد کم پایین‌آمدن سامانه
گزارش‌هایی که از پایین‌بودن سامانه می‌رسد، باید کمتر از ۵ مورد در ماه باشد.

## حفظ امنیت مسئله‌ها
حفظ امنیت مسئله‌ها و نمایش آن‌ها تنها به کاربرانی که صاحب مسئله اجازه داده، امر مهمی است.


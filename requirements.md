به نام خدا

# elaboration??

# ویژگی‌های سیستم

## ثبت‌نام، ورود به و خروج از سامانه
همه‌ی کاربران باید بتوانند در سامانه ثبت‌نام کنند و وارد آن شوند و از آن خارج شوند.

## ادمین کل
سطح دسترسی به نام «ادمین کل» وجود دارد. ادمین کل می‌تواند به پنل جنگوادمین وارد شود.

## وجود دو سطح دسترسی برای کلاس
نسبت به هر کلاس، دو سطح دسترسی وجود دارد:
- مدیر: می‌تواند تنظیمات مربوط به کلاس را تغییر دهد. همه‌ی دسترسی‌های سطح عادی را هم دارد.
- عادی: امکان مشاهده‌ی مسئله‌های صندوقچه‌ها را دارد.

## مدیریت کلاس‌ها
هر کاربر باید بتواند برای خودش کلاس ایجاد کند. پس از ایجاد، کاربر سطح دسترسی مدیر نسبت به کلاس دارد.

هر کلاس شامل تعدادی صندوقچه است.

## عضویت در کلاس‌ها
کاربران مختلف می‌توانند با داشتن لینک دعوت در کلاسی عضو شوند. تنها کاربران با سطح دسترسی مدیر می‌توانند لینک دعوت کلاس را ببینند.

کاربران پس از عضویت در کلاس، دارای سطح دسترسی عادی هستند.

## امکان خروج از کلاس‌ها
کاربران، فارغ از سطح دسترسیشان، باید بتوانند از کلاس‌هایی که عضو آن‌ها هستند، خارج شوند.

## مدیریت صندوقچه‌ها
هر کاربری که دارای دسترسی مدیر است، باید بتواند صندوقچه‌ی جدیدی به کلاس اضافه کند، صندوقچه‌های قبلی را حذف کند یا صندوقچه‌های جدید را ویرایش (شامل اضافه‌کردن مسئله به صندوقچه، پاک‌کردن مسئله از صندوقچه، ویرایش نام صندوقچه) کند.

## اضافه‌کردن مسئله جدید به صندوقچه
کاربران با سطح دسترسی مدیر می‌توانند به صندوقچه‌های یک کلاس، مسئله اضافه کنند.

## تعیین مشخصات مسئله
هر مسئله دارای مشخصات زیر است:
- نام
- نوع
  - بلندپاسخ
  - کوتاه‌پاسخ
- پایه مخاطبین مسئله
  - اول تا سوم ابتدایی
  - چهارم تا ششم ابتدایی
  - متوسطه اول
  - متوسطه دوم
- میزان سختی (۱ آسان - ۵ سخت)

هنگام اضافه‌کردن مسئله، کاربران باید مشخصات آن را تعیین کنند.

## رونویسی/ارجاع مسئله بین صندوقچه‌ها
کاربران می‌توانند مسئله‌هایی را که می‌توانند مشاهده کنند، در/به صندوقچه‌های خودشان رونویسی کنند/ارجاع دهند.

منظور از «رونویسی» این است که از مسئله یک object جدید ساخته شود تا کاربر با این object جدید کار کند و آن را به دلخواه خودش تغییر دهد. در این حالت، تمام نظرات (فاز بعد) مسئله از بین می‌روند.

منظور از «ارجاع» این است که کاربر صرفا لینکی به مسئله‌ی اصلی ایجاد می‌کند و نمی‌تواند مسئله را تغییر دهد. در این حالت، تمام نظرات (فاز بعد) مسئله باقی خواهند ماند.

## ویراست اولیه متن مسئله‌ها
پس از اضافه‌شدن مسئله‌ها، ویراست اولیه‌ای توسط کتابخانه‌ی hazm که مخصوص پردازش زبان فارسی است، روی متن مسئله‌ها اعمال می‌شود.

## هشدار پاک‌شدن متن مسئله در هنگام ویرایش
هنگامی که کاربر در حال اضافه‌کردن مسئله‌ای است، اگر خواست تا به هر طریقی از آن صفحه خارج شود، هشداری نمایش داده شود تا به او بگوییم در صورت خارج شدن متنش پاک می‌شود.

## بارگذاری فایل‌ها برای صورت مسئله
کاربران می‌توانند تا سقف ۵ فایل به ازای هر مسئله، در قسمت صورت مسئله بارگذاری کنند. این کار به این خاطر انجام می‌شود چون ممکن است متن یک مسئله در قالب pdf یا عکس باشد و با این کار، کاربر با زحمت کمتری می‌تواند مسئله‌‌اش را در سایت بارگذاری و از آن محافظت کند.

## خروجی‌گرفتن مسئله‌های یک صندوقچه در قالب pdf
کاربران با هر سطح دسترسی می‌توانند از مسئله‌های یک صندوقچه در قالب pdf خروجی بگیرند.


# نیازمندی‌های غیروظیفه‌ای

## تعداد کم پایین‌آمدن سامانه
گزارش‌هایی که از پایین‌بودن سامانه می‌رسد، باید کمتر از ۵ مورد در ماه باشد.

## حفظ امنیت مسئله‌ها
حفظ امنیت مسئله‌ها و نمایش آن‌ها تنها به کاربرانی که صاحب مسئله اجازه داده، امر مهمی است.

